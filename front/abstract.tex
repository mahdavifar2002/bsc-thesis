
% -------------------------------------------------------
%  Abstract
% -------------------------------------------------------


\شروع{وسط‌چین}
\مهم{چکیده}
\پایان{وسط‌چین}
\بدون‌تورفتگی
مطالعه‌ی پیچیدگی محاسباتی مسئله‌ی یادگیری در حوزه‌‌ی الگوریتم‌های هوش مصنوعی، از اهمیت نظری در آن حوزه برخوردار است. یک مسئله‌ی مورد پژوهش در این زمینه، تنظیم دقیق شبکه‌های عصبی است. مطالعات پیشین نشان می‌دهد که تنظیم دقیق یا همان بهینه‌سازی زیرمجموعه‌ای از وزن‌های شبکه‌ی عصبی روی دادگان جدید، به‌ویژه بهینه‌سازی وزن‌های آستانه یا بایاس، می‌تواند کارایی نزدیک به تنظیم دقیق تمامی وزن‌های شبکه را داشته باشد. باتوجه به سادگی این حالت خاص از مسئله، بررسی پیچیدگی زمانی و نشان‌دادن سختی محاسباتی آن می‌تواند شهودی نسبت به سختی مسئله‌ی کلی یادگیری به ما ارائه دهد. در این پژوهش، یک شبکه‌ی عصبی برای دسته‌بندی دودویی با یک لایه‌ی نهان و تابع فعال‌ساز پله را در نظر می‌گیریم و با کاهش مسئله‌ی یافتن خوشه در گراف به مسئله‌ی تنظیم دقیق بایاس‌ها در این شبکه‌ی عصبی، نشان می‌دهیم که بنابر فرض ETH این مسئله متعلق به دسته‌ی مسائل FPT نیست به این معنا که اگر پارامتر ابعاد شبکه‌ی عصبی را ثابت فرض کنیم، برای این مسئله هیچ الگوریتم چندجمله‌ای برحسب اندازه‌ی دادگان وجود نخواهد داشت. سپس فراتر می‌رویم و با ایجاد تغییراتی در نحوه‌ی کاهش مسئله‌ی خوشه به این مسئله، نشان می‌دهیم که این مسئله متعلق به دسته‌ی مسائل ان‌پی-سخت است.

\پرش‌بلند
\بدون‌تورفتگی \مهم{کلیدواژه‌ها}: 
تنظیم دقیق، پیچیدگی محاسباتی، دادگان، تابع فعال‌ساز
\صفحه‌جدید
